<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="RedBookStyles.css">
    <title>Рись</title>
</head>
<body>
    <hr color="#ca0505">
    <h3>Рись Lynx lynx (Linnaeus, 1758)</h3>
    <img class="title-img" src="https://redbook-ua.org/media/images/main/a-536.png">
    <p><b>Таксономічна належність:</b> Клас — Ссавці (Mammalia), ряд — Хижі (Carnivora), родина — Котові (Felidae). Один з 4-х видів роду, один вид роду в фауні України.</p>

    <p><b>Природоохоронний статус виду:</b> Рідкісний.</p>

    <p><b>Ареал виду та його поширення в Україні:</b> Охоплює Карпати, Скандинавський п-ів, Сх. Європейської рівнини, Сибір і Далекий Схід. В Україні номінативна форма поширена на території Полісся — окремі р-ни Волинської, Житомирської, Київської, Рівненської, Чернігівської обл. Територія Українського Полісся фактично являє собою найбільш пд. периферію рівнинної популяції рисі в Європі. Карпатська трапляється на території Львівської, Закарпатської, Івано-Франківської, Чернівецької обл. До XIX ст. вид був поширений в Карпатах, Поліссі, Лісостепу і Степу.</p>

    <p><b>Чисельність і причини її зміни:</b> Наразі в Карпатах чисельність оцінюється в 350–400 особин. На території Полісся — до 80–90 особин.</p>

    <p><b>Причини зміни чисельності:</b> деградація місць існування, фрагментація ареалу, збіднення кормової бази та браконьєрський відстріл.</p>

    <p><b>Особливості біології та наукове значення:</b> Біотопи: широколистяні, мішані та шпилькові ліси, часто з підліском. На території Полісся індивідуальні території рисі нерідко частково приурочені до болотяних ділянок. В гірських районах для виду характерні сезонні вертикальні переміщення. В раціоні рисі основними компонентами є косуля, заєць-русак, мишоподібні гризуни, птахи. Спосіб життя переважно присмерековий та нічний. Народження кошенят припадає на травень. У виводку зазвичай двоє–троє кошенят. Для виду характерна виражена антропофобність.</p>

    <p><b>Морфологічні ознаки:</b> Має відносно коротке тіло, довгі міцні лапи з великими ступнями, круглу голову з короткою шиєю, трикутні вуха з китицями, яскраві лицьові баки і короткий хвіст з тупим чорним кінчиком. Забарвлення хутра варіює від рудуватого до попелясто-сірого з різним ступенем вираженості плямистості.</p>

    <p><b>Режим збереження популяцій та заходи з охорони:</b>Вид занесений до ІІ видання ЧКУ (1994), Червоного списку МСОП, CITES, і як вид, що підлягає охороні, до Бернської конвенції. Ефективні заходи охорони: збереження і заповідання первісного середовища існування виду, екопросвітницька робота з населенням та нівелювання чиннику непокою, підвищення чисельності видів-жертв, боротьба з браконьєрством.</p>
</body>
</html>