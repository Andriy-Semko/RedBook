<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="RedBookStyles.css">
    <title>Глевчак однолистий</title>
</head>
<body>
    <hr color="#ca0505">
    <h3>Глевчак однолистий (малаксис однолистий) Malaxis monophyllos (L.) Sw. (Microstylis monophyllos (L.) Lindl.; Ophrys monophyllos L.)</h3>
    <img class="title-img" src="https://redbook-ua.org/media/images/main/a-1184.png">
    <p><b>Таксономічна належність:</b> Родина Зозулинцеві — Orchidaceae.</p>

    <p><b>Природоохоронний статус виду:</b> Вразливий.</p>

    <p><b>Наукове значення:</b> Голарктичний лучно-болотний вид на пд. межі ареалу.</p>

    <p><b>Ареал виду та його поширення в Україні:</b> Поширений у Європі, Малій Азії, в Сибіру, на Далекому Сході, в Монголії, Японії, Китаї та у Пн. Америці. В Україні трапляється в Карпатах (від низин до субальпійського поясу), Розточчі, на Поліссі та в Лісостепу (зрідка). Адм. регіони: Вл, Рв, Жт, Кв, Чн, См, Лв, Ів, Тр, Зк, Чц, Хм.</p>

    <p><b>Чисельність та структура популяцій:</b> Популяції здебільшого малочисельні (до 100 особин), зазвичай трапляється поодиноко або групами по декілька особин.</p>

    <p><b>Причина зміни чисельності:</b> Випас худоби, сильватизація екотопів, гідромеліоративні роботи, заміна природних лісів штучними насадженнями.</p>

    <p><b>Умови місцезростання:</b> Екологічна амплітуда досить широка. Росте у сирих ялинових лісах та на чагарникових болотах (кл. Vaccinio-Piceetea, Alnetea glutinosae), у листяних лісах (кл. Querco-Fagetea), у складі післялісових лучних угруповань (порядки Arrhenatheretalia та Molinietalia кл. MolinioArrhenatheretea та Nardetalia кл. Nardo-Callunetea). У Карпатах виявлений на відслоненнях вапнякових порід (асоціація Festucetum saxatilis кл. Elyno-Seslerietea) та у вологих місцезростаннях по берегах холодних гірських джерел і потоків (асоціація Doronico-Cratoneuretum commutati кл. Montiо-Cardaminetea). Гігромезофіт.</p>

    <p><b>Загальна біоморфологічна характеристика:</b> Геофіт. Багаторічна трав’яна рослина 8–30 см заввишки. Стебло пряме, біля основи з зеленкуватим бульбоподібним потовщенням, з одним (рідко 2) прикореневим еліптичним або яйцеподібно-довгастим листком. Квітки (до 40–60) дрібні, жовтувато-зелені, зібрані в негусте довге китицеподібне суцвіття. Приквітки ланцетні, дорівнюють зав’язі. Листочки оцвітини однакової довжини (до 2,8 мм), зовнішні — яйцеподібно-ланцетні, внутрішні — лінійні. Губа, внаслідок скручування квітконіжки догори, обернена, товстувата, трохи увігнута, при основі широко-яйцеподібна, на кінці звужена в ланцетно-лінійне вістря. Зав’язь не скручена, на скрученій квітконіжці. Цвіте у червні–липні. Плодоносить у липні–серпні. Розмножується насінням.</p>

    <p><b>Режим збереження популяцій та заходи з охорони:</b> Занесено до Додатку ІІ CITES. Охороняється в кількох заповідних об’єктах місцевого значення. Потребує режимів абсолютної заповідності та заказного. Слід створити заказники в місцях зростання виду та контролювати стан популяцій. Заборонено збирання рослин, порушення умов місцезростання.</p>
</body>
</html>